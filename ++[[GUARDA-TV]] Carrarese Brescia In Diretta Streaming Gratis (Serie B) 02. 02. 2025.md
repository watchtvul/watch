Serie B, Carrarese-Brescia: probabili formazioni e dove vederla in tv
Maran prova a risollevare le Rondinelle per allontanare la zona play out
Brescia
Questo pomeriggio alle ore 15, il Brescia sarà impegnato in trasferta contro la Carrarese nel match valido per la 24ª giornata di Serie B. Una partita di grande importanza per entrambe le squadre: le Rondinelle cercano punti preziosi per allontanarsi dalla zona playout, mentre i toscani vogliono interrompere la striscia negativa.

Pre partita e precedenti
Il Brescia arriva alla sfida dopo la sconfitta casalinga contro il Catanzaro, che è costata la panchina a Pierpaolo Bisoli. Attualmente, i biancoblù occupano il 15° posto con 25 punti, a pari merito con la Sampdoria in piena zona playout. Dall'altra parte, la neopromossa Carrarese, in 13ª posizione con 27 punti, ha subito tre sconfitte consecutive, l’ultima delle quali in casa della Juve Stabia per 2-1.
Carrarese e Brescia si sono affrontate per la prima volta in Serie BKT nel match di andata, terminato a reti inviolate. Più in generale, le Rondinelle hanno perso soltanto una delle ultime 13 partite di Serie B (3 vittorie, 9 pareggi) contro squadre neopromosse: 0-2 sul campo del Cesena, proprio nel torneo in corso.
